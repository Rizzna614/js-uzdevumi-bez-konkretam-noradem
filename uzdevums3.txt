9. uzdevums: Inventāra analīze
Mazs interneta veikals uztur savu preču sarakstu. 
Katra prece tiek attēlota kā objekts ar četrām īpašībām: 
nosaukums, kategorija, cena un noliktavas_daudzums.

  Izveidojiet testa datus, 
  lai jūsu izveidotā programma spētu veikt uzdevumu.
  Ir jāizveido saraksts, 
  kurā ir vismaz 8 preces no vismaz 3 dažādām kategorijām 
  (piemēram, "Elektronika", "Apģērbi", "Grāmatas").

  Programmai jāsniedz atbildes uz trim jautājumiem:
   1. Kuras preces pieder kategorijai "Elektronika"?
  Izdrukājiet konsolē visas preces, kuru kategorija ir "Elektronika".

   2. Kāda ir kopējā visu preču vērtība noliktavā?
  Aprēķiniet un izvadiet kopējo vērtību, kas iegūta, 
  sareizinot katras preces cenu ar tās daudzumu noliktavā 
  un saskaitot rezultātus.

   3. Kurām precēm tiks piemērota "Izpārdošanas" atlaide?
  Atlaide tiek piemērota precēm, 
  kuru noliktavas daudzums ir 5 vai mazāk, un kuras nav kategorijā "Grāmatas".
  Izdrukājiet konsolē šo preču nosaukumus.
  Ja atlaide netiek piemērota nevienai precei, 
  tad izmainiet testa datus, lai būtu vismaz viena prece, 
  kas atbilst kritērijiem.
